---
layout: post
title: Fifa 18 review
schrijver: Lucas Sluijs
---
Fifa 18 is onderhand al een paar maanden uit en de decembermaand komt er alweer aan. Precies het goede moment om jullie wat wijzer te maken over de game.

![](https://inthegame.nl/wp-content/uploads/ronaldo-share.jpg)

## Hetzelfde
Vaak zijn de games van FIFA elk jaar vergelijkbaar tot het vorige jaar. Ook dit jaar is dit weer het geval, er zijn een paar kleine dingen verspreid over de hele game veranderd. Dit tot grote ergernis van echte FIFA fans, die hebben geen zin meer om elk jaar weer minimaal 60 euro uit te geven aan een game die niet veel verschilt van de vorige versie.
EA Sports, de uitgever van FIFA, heeft eerder laten weten dat ze dit probleem willen oplossen. Dat willen ze doen door abonnementen  aan te gaan bieden, dus sta op de uitkijk voor eventuele veranderingen in de aanschaf.

## Grootste verbetering
Tot nu toe is FIFA 18 niet tegengevallen, de beste verandering in de game dit jaar is voor mij echt wel de Squad battles. Deze game-mode is toegevoegd in ultimate team, je speelt met jouw team tegen teams van andere spelers die bestuurd wordt door de computer. Hierdoor kan je op jouw eigen niveau FIFA spelen en toch hoog in de ranglijst komen. Na elke wedstrijd krijg je punten toegewezen afhankelijk van het niveau waarop jij speelt. Met die punten kom je steeds in een hogere rang en wordt je prijs ook beter.
Integendeel tot de weekend league kan je deze gamemode wel de hele week doorspelen waardoor het spel ook doordeweeks veel interessanter wordt.

## Verdere toevoegingen
Dit jaar is er ook weer een nieuw seizoen van “The Journey” toegevoegd, in dit verhaal volg je de hoofdpersoon Alex Hunter in zijn reis naar de top van het voetbal. Het is een leuke toevoeging, maar als je een paar uurtjes speelt heb je het al uitgespeeld.
De carrière mode is ook weer aangepast, elk jaar veranderen ze de opzet van de menu’s weer. Om het deel weer interessant te maken hebben ze dit jaar een nieuw detail toegevoegd bij het maken van een transfer, waardoor je samen met de speler aan tafel gaat zitten om zijn voorwaarden te bespreken. 
Kortom, het spel valt weer niet tegen, zeker voor de ervaren FIFA spelers is het spel het zeker weer waard. Voor de nieuwe spelers is het in het begin misschien wat stroef qua gameplay, maar als je daar eenmaal voorbij bent is het, het zeker waard.
